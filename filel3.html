<!DOCTYPE html>
<html lan="ua">
 <head>
  <title> Джон Фіцджеральд Кеннеді </title>
  <link rel="stylesheet" href="style.css">
 </head>
 <body class="ua">
 <a href="index.html"> <h3> <b> Головна </b> </h3> </a>
 <p align=CENTER> <img src="https://upload.wikimedia.org/wikipedia/commons/thumb/5/5e/John_F._Kennedy%2C_White_House_photo_portrait%2C_looking_up.jpg/250px-John_F._Kennedy%2C_White_House_photo_portrait%2C_looking_up.jpg" width="240"> </p align=CENTER>
 			<h2> <p class="title" align=CENTER> Дитинство і сім'я </p align=CENTER> </h2>
 				<p class="text"> <i> Джон Фіцджеральд Кеннеді народився о 3-й годині ночі 29 травня 1917 р. у місті Бруклайн, штат Массачусетс. Його назвали на честь Івана Богослова та діда по матері. Він походив з багатої ірландської сім'ї, в якій було дев'ять дітей. Його батько, Джозеф Кеннеді (1888—1969), був відомим політиком, близьким радником президента Франкліна Рузвельта, послом США у Великій Британії (1938—1940). Мати — Роуз Елізабет Фіцджеральд (1890—1995), була найстаршою дочкою мера міста Бостон Джона Френсіса Фіцджеральда (1863—1950). Усі четверо його бабусь та дідусів були дітьми іммігрантів з Ірландії.

У сім'ї Джона називали «Джеком». Він мав троє братів: Джозефа «Джо», який загинув під час Другої світової війни, Роберта «Боббі» та Едварда «Теда». Двоє останніх пішли у політику та підтримували Джона під час його президентської каденції. Також він мав п'ять сестер: Роз Мері (1918—2005), Кетлін Агнес (1920—1948), Дженіс Мері (1921—2009), Патрицію Гелен (1924—2006) та Джин Енн (1928 р. н.).

Незабаром після народження Джона його родина переїхала на Абботсфорд-роуд, де він почав відвідувати школу «Декстер», у якій, серед протестантської більшості, учнями-католиками були лише він сам та його брат Джозеф. Джон зростав доволі слабким, що було пов'язано з його численними хворобами у дитинстві. </i> </p>
 <h2> <p class="title" align=CENTER> Освіта </p align=CENTER> </h2>
	 <p class="text"> <i> У 1927 році велика сім'я Кеннеді здійснила черговий переїзд — тепер до Нью-Йорка, у район Рівердейл, згодом — у Бронксвіль. У селищі Гаянніс Порт, штат Массачусетс, у Кеннеді-батька залишився родовий маєток. Там Джон і почав відвідувати школу Рівердейл-Кантрі.

Восени 1930 року Джон Кеннеді, у віці 13 років, був направлений до католицької школи Кентерберрі[en], місто Нью-Мілфолд, штат Коннектикут. Там скаржився на жорсткий режим школи та значну кількість релігійного виховання. Майже весь навчальний рік Джон провів у лікарні, продовжуючи страждати від численних хвороб. Внаслідок цього практикував домашню освіту, але продовжував займатися спортом, зокрема баскетболом, легкою атлетикою та бейсболом.

Вже у віці 14 років, Джон пішов на навчання до Школи Чоут у місті Воллінгфорд, штат Коннектикут. Мав репутацію незібраного та несерйозного учня, входив у так званий «клуб Макерів», члени якого виконували непристойні пісні про викладачів та адміністрацію закладу, а оцінки його були не надто високими. Тим не менш, він не був виключений і закінчив її, хоч і не надто успішно.

Після отримання середньої освіти, Джон вирішив продовжити навчання. 1935 року він здійснив спробу вступити до Гарвардського університету, але наприкінці серпня того ж року забрав документи і вирушив до Лондонської школи економіки та політичних наук. Через чергові проблеми зі здоров'ям, повернувся до США і на півроку був зарахований до Принстонського університету.

У серпні 1936 року, після чергової госпіталізації, Кеннеді вдруге подав документи до Гарвардського університету та був зарахований. У Гарварді Джон продовжував активні заняття спортом, читав багато літератури, значно більше уваги приділяв навчанню. Після літніх канікул 1937 року, впродовж яких відвідав багато країн Європи, зокрема Німеччину та Італію, Кеннеді почав серйозно цікавитися історією та політологією, також став брати активну участь у студентській громаді. У 1940 році закінчив університет з відзнакою у сфері міжнародних відносин.

Саме перед війною здійснив турне країнами Східної та Центральної Європи, а також Близьким Сходом, зокрема відвідав СРСР, Чехо-Словаччину та Балкани. Початок Другої світової війни застав його у Лондоні. </i> </p>
<h2> <p class="title" align=CENTER>Військова служба (1941—1945)</p align=CENTER> </h2>
	<p class="text"> <i> Внаслідок проблем зі здоров'ям, «Джек» не був призваний до військової служби. Але, завдяки наполяганням та впливу свого батька, Джон Кеннеді почав службу у ВМФ США у вересні 1941 року. Брав участь в бойових діях на Тихому океані. Кеннеді отримав звання лейтенанта і став капітаном торпедного катера «PT-109».
2 серпня 1943 японський есмінець «Амагірі» протаранив і розрізав торпедний катер «PT-109» навпіл, під час патрулювання у Соломоновому морі. Кеннеді внаслідок удару був перекинутий через палубу, що завдало йому травми — відбулось пошкодження хребта. Кеннеді врятував 11 з 13 своїх моряків. Він залишався в морі протягом 4 годин, для того, щоб підтримувати життя деяких своїх товаришів, які отримали тяжкі опіки. Тримаючись за колоду, морякам вдалось допливти до острова, який був за 5 кілометрів. За декілька днів проживання на острові команді зустрілися двоє тубільців. На кокосовому горісі Кеннеді вирізав ножем: «Тубільці знають місце. 11 живі. Кеннеді». Аборигени доставили напис на горісі до гори Рендову, через два дні американський торпедний катер прибув на порятунок.[4] За цей геройський вчинок Джона нагородили Медаллю ВМС та Корпусу морської піхоти, а також про це було надруковано у «Нью-Йорк Таймс». Так він став улюбленцем американців та героєм війни. До речі, у день своєї інавгурації, Кеннеді отримав листівку з Японії, підписану усіма членами екіпажу есмінця «Амагірі», у якій вони його вітали з обранням на посаду Президента США. </i> </p>
<h2> <p class="title" align=CENTER> Президент </p align=CENTER> </h2>
	<p class="text"> <i> 20 січня 1961 року Джон Кеннеді склав присягу і став таким чином 35-м президентом США. Хоча церемонія інавгурації проходила у сильний мороз, промова Джона Кеннеді була досить емоційною. Новообраний Президент США закликав своїх громадян бути активними, сказавши: «Не запитуйте, що Ваша держава може зробити для Вас, запитуйте, що Ви можете зробити для Вашої держави». Також він закликав народи світу об'єднатися щоби побороти «спільних ворогів людства: тиранію, бідність, хвороби та війну як таку».

Спершу, Кеннеді потрібно було сформувати нову адміністрацію, тобто призначити близько 1200 чиновників разом із членами уряду. Він відразу став призначати на високі посади людей, які бажали з ним співпрацювати. До того ж, Кеннеді вирішив заспокоїти республіканців, тому на своїх місцях залишилися Аллен Даллес (голова ЦРУ) та Едгар Гувер (голова ФБР).

Демократ Кеннеді, на відміну від республіканців і колишньої адміністрації президента Ейзенхауера, зібрав у Білому домі команду з молодих, освічених та амбіційних людей. Вони склали штат радників президента, а також зайняли декілька важливих посад. Віце-президентом, за підсумками з'їзду Демократичної партії, став Ліндон Джонсон, який не дуже комфортно почував себе у команді президента. Відносини між Джонсоном та Кеннеді складалися непрості.

Новий уряд США відразу ж намагався реалізувати передвиборчі обіцянки президента. Кеннеді заявив: «Ми стоїмо на порозі нових рубежів!»</i> </p>
<h2> <p class="title" align=CENTER> Загибель </p align=CENTER> </h2>
	<ul> <li> За пропозицією віце-президента Джонсона візит до Далласа був доданий до програми передвиборчої подорожі. На минулих президентських виборах Кеннеді у цьому штаті ледь не програв своєму супернику. Через це майбутні президентські вибори багато в чому залежали від консервативних виборців південних штатів. У штаті Техас урядом Кеннеді були особливо незадоволені. Внаслідок цього, Джонсон наполіг на візиті.

Уранці 22 листопада 1963 року президентське подружжя вилетіло на президентському літаку з військово-повітряної бази Корсуелл у Даллас. Здійснивши приземлення у даллаському аеропорті, Кеннеді з дружиною сів у куленепробивний лімузин. Президент сів на задньому сидінні праворуч, його дружина Жаклін — поряд із ним. Попереду був губернатор Техасу Джон Коннолі із дружиною. Вони повинні були проїхатись центром міста приблизно 15 км. Того дня було особливо спекотно, і Кеннеді наказав відкинути верх лімузина. Об 11:50 президентський кортеж з п'яти авто вирушив з аеропорту в напрямку міста. Після того, як автомобілі, рухаючись зі швидкістю 32 км/год, проїхали Г'юстон-стріт, вони повернули на Елм-стріт і проїхали склад шкільних підручників Техасу. У цей момент пролунали постріли. Перша куля потрапила президентові в шию ззаду і вийшла спереду з горла, друга потрапила в голову і спричинила руйнування кісток черепа в потиличній частині, а також пошкодження мозкової речовини. Крім того, був серйозно поранений губернатор штату Техас Коннолі, легке поранення отримав також один з перехожих. Кортеж президента негайно прискорився та вирушив у напрямку Парклендського госпіталю. Там Кеннеді був відразу ж доправлений до реанімації, де доктор Чарльз Креншоу надав Джону першу допомогу. Але всі спроби врятувати Кеннеді виявилися марними і о 13:00 було офіційно оголошено про смерть президента. Лі Гарві Освальд, заарештований за підозрою у вбивстві президента, був застрелений через декілька днів у поліцейській дільниці жителем Далласа Джеком Рубі, який також згодом помер у в'язниці.

Офіційна доповідь «Комісії Воррена» про розслідування обставин вбивства Кеннеді була опублікована у 1964 році; згідно з цією доповіддю вбивцею президента був Освальд, і всі постріли були зроблені ним з верхнього поверху будівлі. Якої-небудь змови, що мала на меті вбивство, згідно з доповіддю, виявити не вдалося. Офіційні дані щодо вбивства Кеннеді суперечливі і містять деяку кількість «білих плям». З приводу цієї справи існують особливо багато різних конспірологічних версій: під сумнів ставиться те, що Освальд взагалі стріляв по машині або що він був єдиним стрільцем, припускають зв'язок вбивства з різного роду крупними фігурами політики і бізнесу, підозрюють також навмисне усунення свідків тощо. Одна з таких версій представлена у фільмі «JFK» Олівера Стоуна.

Вшанування пам'яті</li>
	</body>
</html>